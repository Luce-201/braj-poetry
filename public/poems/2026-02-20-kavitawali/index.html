<!DOCTYPE html>
<html lang="hi">
<head><script src="/livereload.js?mindelay=10&amp;v=2&amp;port=38541&amp;path=livereload" data-no-instant defer></script>
  <meta charset="UTF-8">
  <meta name="viewport" content="width=device-width, initial-scale=1.0">
  <title>अवधेस के द्वारे सकारे गई सुत गोद में भूपति लै निकसे । — ब्रज काव्य कोश</title>
  <meta name="description" content="A digital anthology of Braj language poetry">
  
  
  <link rel="preconnect" href="https://fonts.googleapis.com">
  <link href="https://fonts.googleapis.com/css2?family=Tiro+Devanagari+Hindi:ital@0;1&family=Lora:ital,wght@0,400;0,600;1,400&display=swap" rel="stylesheet">
  
  <link rel="stylesheet" href="/css/main.css">
  <link rel="stylesheet" href="/css/search.css">
</head>
<body>

<header class="site-header">
  <div class="header-inner">
    <a href="/" class="site-logo">
      <span class="logo-hi">ब्रज काव्य कोश</span>
      <span class="logo-en">Braj Kavya Kosha</span>
    </a>

    <nav class="main-nav">
      <a href="/poems/">कविताएँ / Poems</a>
      <a href="/poets/">कवि / Poets</a>
      <a href="/themes/">विषय / Themes</a>
    </nav>

    
    <div class="header-search" id="header-search-form">
      <div class="header-search-wrap">
        <svg class="header-search-icon" viewBox="0 0 24 24" fill="none" stroke="currentColor" stroke-width="2.5">
          <circle cx="11" cy="11" r="8"/><line x1="21" y1="21" x2="16.65" y2="16.65"/>
        </svg>
        <input
          type="search"
          id="header-search-input"
          class="header-search-input"
          placeholder="खोजें / Search…"
          autocomplete="off"
          aria-label="Search poems and poets"
        >
      </div>
    </div>
  </div>
</header>


<div id="word-tooltip" class="word-tooltip hidden">
  <span class="tooltip-word"></span>
  <span class="tooltip-meaning"></span>
  <button class="tooltip-close" onclick="closeTooltip()">✕</button>
</div>

<main class="main-content">
  
<article class="poem-page">
  
  <header class="poem-header">
    <h1 class="poem-title">अवधेस के द्वारे सकारे गई सुत गोद में भूपति लै निकसे ।</h1>
    
    
    <p class="poem-poet">
      <a href="/poets/tulsidas/">Tulsidas</a>
    </p>
    
    
    
  </header>

  
  <div class="poem-body" id="poem-text">
    <p>अवधेस के द्वारे सकारे गई सुत गोद में भूपति लै निकसे ।<br>
अवलोकि हौं सोच बिमोचन को ठगि-सी रही, जे न ठगे धिक-से ॥<br>
&lsquo;तुलसी&rsquo; मन-रंजन रंजित-अंजन नैन सुखंजन जातक-से ।<br>
सजनी ससि में समसील उभै नवनील सरोरुह-से बिकसे ॥</p>
<p>तन की दुति श्याम सरोरुह लोचन कंज की मंजुलताई हरैं ।<br>
अति सुंदर सोहत धूरि भरे छबि भूरि अनंग की दूरि धरैं ॥<br>
दमकैं दँतियाँ दुति दामिनि ज्यों किलकैं कल बाल बिनोद करैं ।<br>
अवधेस के बालक चारि सदा &lsquo;तुलसी&rsquo; मन मंदिर में बिहरैं ॥</p>
<p>सीस जटा, उर बाहु बिसाल, बिलोचन लाल, तिरीछी सी भौंहैं ।<br>
तून सरासन-बान धरें तुलसी बन मारग में सुठि सोहैं ॥<br>
सादर बारहिं बार सुभायँ, चितै तुम्ह त्यों हमरो मनु मोहैं ।<br>
पूँछति ग्राम बधु सिय सों, कहो साँवरे-से सखि रावरे को हैं ॥</p>
<p>सुनि सुंदर बैन सुधारस-साने, सयानी हैं जानकी जानी भली ।<br>
तिरछै करि नैन, दे सैन, तिन्हैं, समुझाइ कछु मुसुकाइ चली ॥<br>
&lsquo;तुलसी&rsquo; तेहि औसर सोहैं सबै, अवलोकति लोचन लाहू अली ।<br>
अनुराग तड़ाग में भानु उदै, बिगसीं मनो मंजुल कंजकली ॥</p>

  </div>

  
  
  <section class="poem-audio">
    <h3>पाठ सुनें <span class="en">Listen</span></h3>
    <iframe src="#ZgotmplZ" 
            width="100%" 
            height="80" 
            frameborder="0" 
            allowfullscreen>
    </iframe>
  </section>
  

  
  

</article>

</main>

<footer class="site-footer">
  <p>ब्रज काव्य कोश · Braj Kavya Kosha</p>
</footer>




<script>
  window.BRAJ_DICTIONARY = "{\"गोपी\":\"cowherd woman, devotee of Krishna\",\"नयन\":\"eyes\",\"प्रेम\":\"love, affection\",\"बरसात\":\"rain, rainfall\",\"मुरली\":\"flute\",\"विरह\":\"separation, longing\",\"सुत\":\"son, child\"}";
</script>


<script src="/js/dictionary.js"></script>
<script src="/js/search.js"></script>
</body>
</html>
